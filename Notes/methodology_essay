Tipikusan a legnagyobb tanácsadó cégektől származnak a legrosszabb minőségű munkák, 
mert a módszertanok, amiket ezek a cégek alkalmaznak azért kerültek egyáltalán használatba, 
hogy a cég növekedésével ,,konzisztens’’ legyen az alkalmazottak által előállított munka. 
Ezzel a hozzáállással az a probléma, hogy ennek az eléréséhez pontos, 
elemi lépésekre bontható előírásokkal kell az új alkalmazottakat tanítani, 
ami teljesen elnyomja a tehetségek kibontakozásának lehetőségét.

A Joen on Software - ,,Big Macs vs. The Naked Chef’’ cikkben a McDonalds 
és egy ínyenc séf metódusait összehasonlítva szembetűnővé válik, hogy egy cég túlzott növekedése során elkerülhetetlen, 
hogy kompromisszumokat kell kötni a munka színvonalának tartása érdekében, viszont ez szinte sosem valósul meg, a színvonal romlik, 
a fenntarthatóság érdekében.

Egy cég két irányba mehet: folyamatos növekedés hatására középszerűségbe esik, hogy minél több munkát tudjon vállalni, 
vagy megtartja a kreativitást és a tehetséget, de ezzel a profitálhatóság egy felső küszöbét megtartva.

Joshua Kerievsky 2016-os Agile előadásában egyértelműen kijelentette, hogy a Scrum egy elavult módszertan, már nem felel meg a célnak. 
Általában sok erőforrás fordul arra, hogy a sprint terv elején ígért elemek befejezésre kerüljenek, 
folyamatosan következő sprintre tolódnak, vagy elkapkodott, hibás terméket adnak le, csak hogy késznek nyilváníthassák. 
A Scrum egykor kielégítette az igényeket, de már vannak újabb, jobb megoldások, akár a Scrum modernizálása, újraértelmezése által.

Egy Stack Overflow blog felsorol néhány olyan Scrum elemet, melyek általános panaszként jelenik meg a fejlesztők között. 
A túlzott fókusz a ,,kész’’ állapot elérése sokszor elsietett, rossz megoldásokra vezet, 
a standup meetingek csakis a vezetőség irányába való képmutatás a haladásról, hogy nem támogatja a csapatmunkát, 
inkább az egyéni fejlesztésre fókuszál, a tiszta kód helyett az új funkciók implementálása a lényeg,
a komplikáltabb feladatok kisebb fontosságot nyernek, mivel azok megoldása nem olyan látványos haladást eredményez.

Sokan vallják, hogy a Scrum teljesen a képmutatás és a haladás illúziójának felállítására vezeti a fejlesztői csapatokat, 
visszafogja a jó minőségű fejlesztés lehetőségét.

A Kanban lehetővé teszi a munka folyamatának vizualizálását, a Scrum-al ellentétben nem fix hosszú sprintekből álló munkát, 
hanem folyamatos munkára ad lehetőséget. Nem igényel kiemelt szerepeket a csapatban, nincs szükség például kijelölt Scrum mesterre. 
A Kanban a folyamatos munka mellett lehetőséget ad a visszajelzés alapú célok gyors és zökkenőmentes beépítésére a munkafolyamatba.
